諸惡業莫作 諸善業奉行自淨其意行 是名諸佛教 11

惠施獲福報 不藏恚怒懷以善滅其惡 欲怒癡無餘 22

獨行勿逐愚 欲群當逐智智者滅其惡 如鶴擇乳飮 33

觀世若干變 知法起滅跡賢聖不樂世 愚者不處賢 44

解知念待味 思惟休息義無熱無飢想 當服於法味 55

人不損其心 亦不毀其意以善永滅惡 不憂隨惡道 66

人欲錬其神 要當數修琢智者易彫飾 乃名世之雄能親近彼者 安隱無憂惱 77

永息無過者 柔和不卒暴吹棄諸惡法 如風落其葉 88

無故畏彼人 謗毀清淨者尋惡獲其力 煙雲風所吹 99

人之爲善惡 各各自知之修善得善果 爲惡隨惡趣 1010

