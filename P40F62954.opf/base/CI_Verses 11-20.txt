命如菓自熟 常恐會零落生已必有終 誰能免斯者 91

譬如陶家師 埏埴作坯器諸有悉破壞 人命亦如是 102

如人彈琴瑟 具足衆妙音絃斷無少聲 人命亦如是 113

如囚被繋縛 拘牽詣都市動則向死路 壽命亦如是 124

如河急駛流 往而悉不還人生亦如是 逝者皆不迴 135

諸患集成身 生多衆苦惱(人命亦如是 爲老死所伺)(所造成功勞 永世獲安樂)如杖撃急水 暫開還却合 14-156

如人操杖行 牧牛飮飼者人命亦如是 亦即養命去 167

夫人欲立徳 晝夜勿空過既獲得人身 一心思命盡 178

不寐覺夜長 疲倦道路長愚迷生死長 希聞於妙法 189

有子兼有財 慳惜遇散壞愚夫不自觀 何恃有財子 1910

