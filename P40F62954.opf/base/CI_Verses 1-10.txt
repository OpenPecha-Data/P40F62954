能覺悟煩惱 宜發歡喜心今聽我所集 佛所宣法頌 A1

如是佛世尊 一切智中師慈悲爲有情 廣説眞實語 B2

一切行非常 皆是興衰法夫生輒還終 寂滅最安樂 13

如燭熾焔時 擲物在暗處不使智燈尋 恒爲煩惱覆 24

人身有形器 棄散在諸方骸骨如鴿色 觀斯有何樂 35

譬如人初夜 識託住母胎日渉多遷變 逝而定不還 46

晨朝覩好事 夜至則不現昨所瞻視者 今夕則或無 57

榮富焔熾盛 無常無時節不揀擇貴賤 常被死王降 68

或有在胎殞 或初誕亦亡盛壯不免死 老耄甘心受 79

若老或少年 及與中年者恒被死來侵 云何不懷怖 810

