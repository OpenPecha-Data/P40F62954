如龜藏其六 苾芻攝意想無倚無害彼 圓寂無言説 11

忍辱第一道 佛説圓寂最不以懷煩熱 害彼爲沙門 22

言當莫麁獷 所説應辯才少聞其論難 反受彼屈伏 33

數自興煩惱 猶彼器敗壞生死數流轉 長沒無出期 44

若不自煩惱 猶器完牢具如是至圓寂 永無諸塵翳 55

無病第一利 知足第一富知親第一友 圓寂第一樂 66

飢爲第一患 行爲第一苦如實知此者 圓寂第一樂(最妙聖言教 流布無窮際世共傳習者 實無有厭時如是無等倫 所説善言教身苦所逼迫 何過飢患苦) 7-97

趣善之徒少 趣惡之徒多如實知此者 速求於圓寂 108

有縁生善處 有縁生惡趣有縁般涅槃 如斯皆有縁 119

鹿歸於田野 鳥歸於虚空義歸於分別 眞人歸寂滅 1210

