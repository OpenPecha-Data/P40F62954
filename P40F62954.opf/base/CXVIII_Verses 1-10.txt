何人能擇地 捨地獄取天惟説善法句 如採善妙華 11

學人能擇地 捨地獄取天善説妙法句 能採衆妙華 22

截林勿截樹 因林生怖畏截林而滅已 苾芻得圓寂 33

截林不斷根 因林生怖畏未斷分毫間 令意生纒縛截林勿斷根 因林生怖畏心纒最難離 如犢戀愛母 4-54

當自斷愛戀 猶如枯蓮池息跡受正教 佛説圓寂樂 65

猶如可意華 色好而無香巧言華如是 無果不獲報 76

猶如可意華 色好而香潔巧言善如是 必獲其好報 87

猶如蜂採華 不壞色與香但取味飛去 苾芻入聚然 98

不違他好惡 勿觀作不作但自觀身行 若正若不正 109

