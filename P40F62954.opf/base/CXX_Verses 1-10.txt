除瞋去我慢 遠離諸煩惱不染彼名色 寃家無有伴 11

除恚得善眠 恚盡不懷憂恚爲毒根本 苾芻爲甘甜賢聖悉能除 斷彼善眠睡 22

人興恚怒心 作諸不善業後恚若得除 智火漸熾盛 33

無慚復無愧 復好生瞋怒爲瞋所纒縛 如闇失明燈 44

彼力非爲力 以恚爲力者恚爲凡朽法 不知善響應 55

有力近猛軍 無力退怯弱能忍爲上將 宜當忍勿羸 66

擧衆共輕之 有力名爲忍能忍最爲上 宜當懷忍羸 77

自我與彼人 大畏不可救如知彼瞋恚 宜滅己中瑕 88

