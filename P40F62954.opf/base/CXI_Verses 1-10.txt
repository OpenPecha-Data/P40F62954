斷漏降伏他 離欲名梵行不犯牟尼戒 無一願不滿(行力若緩慢 作善與不善梵行不清淨 不獲於大果所有緩慢業 劣意盡除之修習清淨行 獲果盡無餘) 1-31

譬如執利劍 執緩則傷手沙門不禁制 地獄縛牽引 42

又如執利劍 執緊不傷手沙門禁制戒 漸近涅槃路 53

難曉則難了 沙門少智慧諸想多擾亂 愚者致苦惱 64

沙門爲何行 如意不自禁歩歩數黏著 但隨思想走 75

學難捨罪難 居在家亦難會止同利難 艱難不過是 86

袈裟在肩披 爲惡不捐棄常念行惡者 斯則墮惡道(畏罪懷驚懼 假名爲沙門身披僧伽胝 如刳娑羅皮) 9-107

