常習善語言 沙門思坐起一坐而所樂 欲求於息心 11

一坐而一臥 獨歩而無伴當自降伏心 自樂居山林 22

千千而爲敵 一夫能勝之莫若自伏心 便爲戰中勝 33

自勝而爲上 如彼衆生心自降爲大士 衆行則具足 44

非天彦達嚩 非魔及梵天棄勝最爲上 如智慧苾芻 55

先自而正己 然後正他人若自而正者 乃謂之上土 66

先自而正己 然後正他人若自而正者 不侵名眞智 77

當自而修剋 隨其教訓之己不被教訓 焉能教訓他 88

念自而修剋 使彼而信解我己意專心 智者所習學 99

爲己或爲彼 多有不成就其有學此者 自正兼訓彼 1010

