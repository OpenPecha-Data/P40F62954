心喜無塵垢 如月盛圓滿謗毀以盡除 是名爲梵志 301如月清明朗 懸處於虚空不染於愛欲 是名爲梵志 312避諍而不諍 犯而不愠怒惡來以善待 是名爲梵志 323

深解微妙慧 辯道不正道體解無上義 是名爲梵志 334

諸在世間人 乞索而自濟無我若無著 不失梵志行説智無涯際 是名爲梵志 345

若能棄欲愛 去家捨諸受以斷於欲漏 是名爲梵志 356

慈愍於有情 使不生恐懼不害有益善 是名爲梵志 367

避怨則無怨 無所於傷損志其邪僻見 是名爲梵志 378于前及于後 及中則無有無操無捨行 是名爲梵志 389

去其婬怒癡 憍慢諸惡行針貫於芥子 是名爲梵志 3910

